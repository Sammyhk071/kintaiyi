chistory = {
-575:"《漢書 ‧ 五行志》成公十六年，公會諸侯于周，單襄公見晉厲公視遠步高，告公曰：「晉將有亂。」魯侯曰：「敢問天道也？抑人故也？」對曰：「吾非瞽史，焉知天道？吾見晉君之容，殆必禍者也。夫君子目以定體，足以從之，是以觀其容而知其心矣。目以處誼，足以步目。晉侯視遠而足高，目不在體，而足不步目，其心必異矣。目體不相從，何以能久？夫合諸侯，民之大事也，於是虖觀存亡。故國將無咎，其君在會，步言視聽必皆無謫，則可以知德矣。視遠，曰絕其誼；足高，曰棄其德；言爽，曰反其信；聽淫，曰離其名。夫目以處誼，足以踐德，口以庇信，耳以聽名者也，故不可不慎。偏喪有咎；既喪，則國從之。晉侯爽二，吾是以云。」",
-527:"《漢書 ‧ 五行志》昭公十五年，晉籍談如周葬穆后，既除喪而燕，王曰：「諸侯皆有以填撫王室，晉獨無有，何也？」籍談對曰：「諸侯之封也，皆受明器於王室，故能薦彝器。晉居深山，戎翟之與鄰，拜戎不暇，其何以獻器？」王曰：「叔氏其忘諸乎！叔父唐叔，成王之母弟，其反亡分乎？昔而高祖司晉之典籍，以為大正，故曰籍氏。女，司典之後也，何故忘之？」籍談不能對。賓出，王曰：「籍父其無後乎！數典而忘其祖。」籍談歸，以語叔嚮。叔嚮曰：「王其不終乎！吾聞所樂必卒焉。今王樂憂，若卒以憂，不可謂終。王一歲而有三年之喪二焉，於是乎以喪賓燕，又求彝器，樂憂甚矣。三年之喪，雖貴遂服，禮也。王雖弗遂，燕樂已早。禮，王之大經也；一動而失二禮，無大經矣。言以考典，典以志經。忘經而多言舉典，將安用之！」",
-479:"《漢書 ‧ 五行志》哀公十六年，孔丘卒，公誄之曰：「昊天不弔，不憖遺一老，俾屏予一人。」子贛曰：「君其不歿於魯乎？夫子之言曰：『禮失則昏，名失則愆。』失志為昏，失所謂愆。生弗能用，死而誄之，非禮也；稱『予一人』，非名也。君兩失之。」" ,
-402:"《資治通鑑》威烈王二十四年，威烈王崩，子安王驕立。盜殺楚聲王，國人立其子〔疑，是為〕悼王",
-401:"《資治通鑑》安王元年，秦伐魏，至陽〔狐〕(孤)",
-400:"《資治通鑑》安王二年，魏、韓、趙伐楚，至〔乘〕(桑)丘。鄭圍韓陽翟。韓景侯薨，子烈侯取立。趙烈侯薨，國人立其弟武侯。秦簡公薨，子惠公立。",
-399:"《資治通鑑》安王三年，王子定奔晉。虢山崩，壅河。",
-398:"《資治通鑑》安王四年，楚敗鄭師，圍鄭。鄭人殺其相駟子陽。",
-397:"《資治通鑑》安王五年，日有食之。三月，盜殺韓相俠累。俠累與濮陽嚴仲子有惡。仲子聞軹人聶政之勇，以黃金百鎰為政母壽，欲因以報仇。政不受，曰：「老母在，政身未敢以許人也！」及母卒，仲子乃使政刺俠累。俠累方坐府上，兵衛甚眾，聶政直入上階，刺殺俠累，因自皮面抉眼，自屠出腸。韓人暴其尸於市，購問，莫能識。其姊嫈聞而往哭之，曰：「是〔吾弟〕軹深井里聶政也[18]。以妾尚在之故，重自刑以絕從。妾奈何畏歿身之誅，終滅賢弟之名！」遂死於政尸之旁。",
-396:"《資治通鑑》安王六年，鄭駟子陽之黨弒繻公，而立其弟乙，是為康公。",
-394:"《資治通鑑》安王八年，齊伐魯，取最。韓救魯。鄭負黍叛，復歸韓。",
-393:"《資治通鑑》安王九年，魏伐鄭。晉烈公薨，子孝公傾立。", 
-386:"《資治通鑑》安王十六年，初命齊大夫田和為諸侯。趙公子朝作亂，出奔魏，與魏襲邯鄲，不克。",
-385:"《資治通鑑》安王十七年，秦庶長改獻公于河西而立之，；殺出子及其母，沉之淵旁。齊伐魯。韓伐鄭，取陽城；伐宋，執宋〔悼〕公。齊太公薨，子桓公午立。",
-376:"《資治通鑑》烈王元年，日有食之，韓滅鄭，因徒都之。趙敬侯薨，子成侯種立。",
-369:"《資治通鑑》烈王七年，日有食之。王崩，弟扁立，是為顯王。公孫頎謂韓懿侯曰：「魏亂，可取也。」懿侯乃與趙成侯合兵伐魏，戰于濁澤，大破之，遂圍魏。",
-227:"《資治通鑑》荊軻至咸陽，因王寵臣蒙嘉卑辭以求見，王大喜，朝服，設九賓而見之。荊軻奉圖以進於王，圖窮而匕首見，因把王袖而揕之；未至身，王驚起，袖絕。荊軻逐王，王環柱而走。群臣皆愕，卒起不意，盡失其度。而秦法，群臣侍殿上者不得操尺寸之兵，左右以手共搏之，且曰：「王負劍！」負劍，王遂拔以擊荊軻，斷其左股。荊軻廢，乃引匕首擿王，中銅柱。自知事不就，罵曰：「事所以不成者，以欲生劫之，必得約契以報太子也！」遂體解荊軻以徇。王於是大怒，益發兵詣趙，就王翦以伐燕，與燕師、代師戰於易水之西，大破之。",
-226:"《資治通鑑》冬，十月，王翦拔薊，燕王及太子率其精兵東保遼東，李信急追之。代王嘉遺燕王書，令殺太子丹以獻。丹匿衍水中，燕王使使斬丹，欲以獻王，王復進兵攻之。王賁伐楚，取十餘城。王問於將軍李信曰：「吾欲取荊，於將軍度用幾何人而足？」李信曰：「不過用二十萬。」王以問王翦，王翦曰：「非六十萬人不可。」王曰：「王將軍老矣，何怯也！」遂使李信、蒙〔武〕(恬)將二十萬人伐楚[1]；王翦因謝病歸頻陽。",
-225:"王賁伐魏，引河溝以灌大梁。〔春〕，三月，城壞。魏王假降，殺之，遂滅魏。王使人謂安陵君曰：「寡人欲以五百里地易安陵。」安陵君曰：「大王加惠，以大易小，甚幸。雖然，臣受地於魏之先王，願終守之，弗敢易。」王義而許之。李信攻平輿，蒙〔武〕(恬)攻寢，大破楚軍。信又攻鄢郢，破之，於是引兵而西，與蒙〔武〕(恬)會城父，楚人因隨之，三日三夜不頓舍，大敗李信，入兩壁，殺七都尉；李信奔還。",
-224:"《資治通鑑》王翦取陳以南至平輿。楚人聞王翦益軍而來，乃悉國中兵以御之；王翦堅壁不與戰。楚人數挑戰，終不出。王翦日休士洗沐，而善飲食，撫循之；親與士卒同食。久之，王翦使人問：「軍中戲乎？」對曰：「方投石、超距。」王翦曰：「可用矣！」楚既不得戰，乃引而東。王翦追之，令壯士擊，大破楚師，至蘄南，殺其將軍項燕，楚師遂敗走。王翦因乘勝略定城邑。",
-223:"《資治通鑑》王翦、蒙武虜楚王負芻，以其地置(楚)郡",
-222:"《資治通鑑》始皇，大興兵，使王賁攻遼東，虜燕王喜。王賁攻代，虜代王嘉。王翦悉定荊江南地，降百越之君，置會稽郡。五月，天下大酺",
-221:"《資治通鑑》王賁自燕南攻齊，卒入臨淄，民莫敢格者。秦使人誘齊王，約封以五百里之地。齊王遂降，秦遷之共，處之松柏之間，餓而死。齊人怨王建不早與諸侯合從，聽奸人賓客以亡其國，歌之曰：「松耶，柏耶，住建共者客耶！」疾建用客之不詳也。",
-220:"《資治通鑑》始皇巡隴西、北地，至雞頭山，過回中焉。作信宮渭南，已，更命曰極廟。自極廟道通驪山，作甘泉前殿，築甬道自咸陽屬之，治馳道於天下。",
-218:"《資治通鑑》始皇東遊，至陽武博浪沙中，張良令力士操鐵椎狙擊始皇，誤中副車。始皇驚，求，弗得；令天下大索十日。始皇遂登之罘，刻石；旋，之琅邪，道上黨入。",
-207:"《漢書 ‧ 天文志》項羽救鉅鹿，枉矢西流，枉矢所觸，天下之所伐射，滅亡象也。物莫直於矢，今蛇行不能直而枉者，執矢者亦不正，以象項羽執政亂也。羽遂合從，阬秦人，屠咸陽。凡枉矢之流，以亂伐亂也。",  
-206:"《漢書 ‧ 天文志》漢高祖元年十月，五星聚於東井，以曆推之，從歲星也。此高皇帝受命之符也。故客謂張耳曰：「東并秦地，漢王入秦，五星從歲星聚，當以義取天下。」秦王子嬰降於枳道，漢王以屬吏，寶器婦女亡所取，閉宮封門，還軍次于霸上，以候諸侯。與秦民約法三章，民亡不歸心者，可謂能行義矣，天之所予也。五年遂定天下，即帝位。此明歲星之崇義，東井為秦之地明效也。",
-204:"《漢書 ‧ 天文志》漢高祖三年秋，太白出西方，有光幾中，乍北乍南，過期乃入。辰星出四孟。是時，項羽為楚王，而漢已定三秦，與相距滎陽。太白出西方，有光幾中，是秦地戰將勝，而漢國將興也。辰星出四孟，易主之表也。",
-202:"《南齊書 ‧ 高帝紀》推漢高五年，太一在四宮，主人與客俱得吉，計先舉事者勝，是歲高祖破楚。",
-200:"《漢書 ‧ 天文志》漢高祖七年，月暈，圍參、畢七重。占曰：「畢、昴間，天街也；街北，胡也；街南，中國也。昴為匈奴，參為趙，畢為邊兵。」是歲高皇帝自將兵擊匈奴，至平城，為冒頓單于所圍，七日乃解。",
-195:"《漢書 ‧ 天文志》漢高祖十二年春，熒惑守心。四月，宮車晏駕。",
-193:"《漢書 ‧ 天文志》孝惠二年，天開東北，廣十餘丈，長二十餘丈。地動，陰有餘；天裂，陽不足：皆下盛彊將害上之變也。其後有呂氏之亂。",
-190:"《漢書 ‧ 天文志》惠帝五年夏，大旱，江河水少，谿谷絕。先是發民男女十四萬六千人城長安，是歲城乃成。",
-178:"《漢書 ‧ 天文志》孝文後二年正月壬寅，天欃夕出西南。占曰：「為兵喪亂。」",
-177:"《漢書 ‧ 五行志》孝文帝三年秋，天下旱。是歲夏，匈奴右賢王寇侵上郡，詔丞相灌嬰發車騎士八萬五千人詣高奴，擊右賢王走出塞。其秋，濟北王興居反，使大將軍討之，皆伏誅。",
-174:"《漢書 ‧ 天文志》孝文六年，十一月，匈奴入上郡、雲中，漢起三軍以衛京師。八月，天狗下梁野，是歲誅反者周殷長安市。其四月乙巳，水、木、火三合於東井。占曰：「外內有兵與喪，改立王公。東井，秦也。」",
-173:"《漢書 ‧ 天文志》孝文七年，其十一月戊戌，土、水合於危。占曰：「為雍沮，所當之國不可舉事用兵，必受其殃。一曰將覆軍。危，齊也。」六月，文帝崩。七月，火東行，行畢陽，環畢東北，出而西，逆行至昴，即南乃東行。占曰：「為喪死寇亂。畢、昴，趙也。」",
-156:"《漢書 ‧ 天文志》孝景元年，正月癸酉，金、水合於婺女。占曰：「為變謀，為兵憂。婺女，粵也，又為齊。」其七月乙丑，金、木、水三合於張。占曰：「外內有兵與喪，改立王公。張，周地，今之河南也，又為楚。」",
-155:"《漢書 ‧ 天文志》孝景二年，其三月，立六皇子為王，淮陽、汝南、河間、臨江、長沙、廣川。七月丙子，火與水晨出東方，因守斗。占曰：「其國絕祀。」至其十二月，水、火合於斗。占曰：「為淬，不可舉事用兵，必受其殃。」一曰：「為北軍，用兵舉事大敗。斗，吳也，又為粵。」是歲彗星出西南。",
-154:"《漢書 ‧ 天文志》孝景三年，吳、楚、膠西、膠東、淄川、濟南、趙七國反。吳、楚兵先至攻梁，膠西、膠東、淄川三國攻圍齊。漢遣大將軍周亞夫等戍止河南，以候吳楚之敝，遂敗之。吳王亡走粵，粵攻而殺之。平陽侯敗三國之師于齊，咸伏其辜，齊王自殺。漢兵以水攻趙城，城壞，王自殺。六月，立皇子二人、楚元王子一人為王，王膠西、中山、楚。徙濟北為淄川王，淮陽為魯王，汝南為江都王。七月，兵罷。天狗下，占為：「破軍殺將。狗又守禦類也，天狗所降，以戒守禦。」吳、楚攻梁，梁堅城守，遂伏尸流血其下。填星在婁，幾入，還居奎。奎，魯也。占曰：「其國得地為得填。」是歲魯為國。",
-140:"《漢書 ‧ 天文志》建元三年三月，有星孛於注、張，歷太微，干紫宮，至於天漢。春秋「星孛於北斗，齊、魯、晉之君皆將死亂」。今星孛歷五宿，其後濟東、膠西、江都王皆坐法削黜自殺，淮陽、衡山謀反而誅。",
-138:"《漢書 ‧ 天文志》建元三年四月，有星孛於天紀，至織女。占曰：「織女有女變，天紀為地震。」",
-135:"《漢書 ‧ 天文志》建元六年，熒惑守輿鬼。占曰：「為火變，有喪。」是歲高園有火災，竇太后崩。",
-134:"《漢書 ‧ 天文志》元光元年六月，客星見于房。占曰：「為兵起。」",
-133:"《漢書 ‧ 天文志》元光二年十一月，單于將十萬騎入武州，漢遣兵三十餘萬以待之。",
-129:"《漢書 ‧ 五行志》武帝元光六年夏，大旱。是歲，四將軍征匈奴。",
-124:"《漢書 ‧ 五行志》元朔五年春，大旱。是歲，六將軍眾十餘萬征匈奴。",
-89:"《漢書 ‧ 五行志》武帝征和四年二月丁酉，隕石雍，二，天晏亡雲，聲聞四百里。",
-77:"《漢書 ‧ 天文志》元鳳四年九月，客星在紫宮中斗樞極間。占曰：「為兵。」",
-76:"《漢書 ‧ 天文志》元鳳五年六月，發三輔郡國少年詣北軍。五年四月，燭星見奎、婁間。占曰「有土功，胡人死，邊城和。」",
-75:"《漢書 ‧ 天文志》元鳳六年正月，築遼東、玄菟城。二月，度遼將軍范明友擊烏桓還。",
-74:"《漢書 ‧ 天文志》元平元年正月庚子，日出時有黑雲，狀如焱風亂鬊，轉出西北，東南行，轉而西，有頃亡。占曰：「有雲如眾風，是謂風師，法有大兵。」其後兵起烏孫，五將征匈奴。二月甲申，晨有大星如月，有眾星隨而西行。乙酉，牂雲如狗，赤色，長尾三枚，夾漢西行。大星如月，大臣之象，眾星隨之，眾皆隨從也。天文以東行為順，西行為逆，此大臣欲行權以安社稷。占曰：「太白散為天狗，為卒起。卒起見，禍無時，臣運柄。牂雲為亂君。」到其四月，昌邑王賀行淫辟，立二十七日，大將軍霍光白皇太后廢賀。三月丙戌，流星出翼、軫東北，干太微，入紫宮。始出小，且入大，有光。入有頃，聲如雷，三鳴止。占曰：「流星入紫宮，天下大凶。」其四月癸未，宮車晏駕。",
-73:"《漢書 ‧ 天文志》孝宣本始元年四月壬戌甲夜，辰星與參出西方。",
-72:"《漢書 ‧ 天文志》本始二年七月辛亥夕，辰星與翼出，皆為蚤。占曰：「大臣誅。」其後熒惑守房之鉤鈐。鉤鈐，天子之御也。占曰：「不太僕，則奉車，不黜即死也。房、心，天子宮也。房為將相，心為子屬也。其地宋，今楚彭城也。」",
-70:"《漢書 ‧ 天文志》本始四年七月甲辰，辰星在翼，月犯之。占曰：「兵起，上卿死，將相也。」是日，熒惑入輿鬼天質。占曰：「大臣有誅者，名曰天賊在大人之側。」",
-69:"《漢書 ‧ 天文志》地節元年正月戊午乙夜，月食熒惑，熒惑在角、亢。占曰：「憂在宮中，非賊而盜也。有內亂，讒臣在旁。」其辛酉，熒惑入氐中。氐，天子之宮，熒惑入之，有賊臣。其六月戊戌甲夜，客星又居左右角間，東南指，長可二尺，色白。占曰：「有姦人在宮廷間。」其丙寅，又有客星見貫索東北，南行，至七月癸酉夜入天市，芒炎東南指，其色白。占曰：「有戮卿。」一曰：「有戮王。期皆一年，遠二年。」是時，楚王延壽謀逆自殺。",
-66:"《漢書 ‧ 天文志》地節四年，故大將軍霍光夫人顯、將軍霍禹、范明友、奉車霍山及諸昆弟賓婚為侍中、諸曹、九卿、郡守皆謀反，咸伏其辜。",
-49:"《漢書 ‧ 天文志》黃龍元年三月，客星居王梁東北可九尺，長丈餘，西指，出閣道間，至紫宮。其十二月，宮車晏駕。",
-48:"《漢書 ‧ 天文志》元帝初元元年四月，客星大如瓜，色青白，在南斗第二星東可四尺。占曰：「為水飢。」其五月，勃海水大溢。六月，關東大飢，民多餓死，琅邪郡人相食。",
-47:"《漢書 ‧ 天文志》初元二年五月，客星見昴分，居卷舌東可五尺，青白色，炎長三寸。占曰：「天下有妄言者。」其十二月，鉅鹿都尉謝君男詐為神人，論死，父免官。",
-44:"《漢書 ‧ 天文志》初元五年四月，彗星出西北，赤黃色，長八尺所，後數日長丈餘，東北指，在參分。",
-38:"《漢書 ‧ 五行志》建昭元年正月戊辰，隕石梁國，六。",
-32:"《漢書 ‧ 天文志》建始元年九月戊子，有流星出文昌，色白，光燭地，長可四丈，大一圍，動搖如龍蛇形。有頃，長可五六丈，大四圍所，詘折委曲，貫紫宮西，在斗西北子亥間。後詘如環，北方不合，留一合所。占曰：「文昌為上將貴相。」是時帝舅王鳳為大將軍，其後宣帝舅子王商為丞相，皆貴重任政。鳳妒商，譖而罷之。商自殺，親屬皆廢黜。",
-29:"《漢書 ‧ 天文志》建始四年七月，熒惑隃歲星，居其東北半寸所如連李。時歲星在關星西四尺所，熒惑初從畢口大星東東北往，數日至，往疾去遲。占曰：「熒惑與歲星鬥，有病君飢歲。」至河平元年三月，旱，傷麥，民食榆皮。《漢書 ‧ 五行志》成帝建始四年正月癸卯，隕石槁，四，肥累，一。",
-28:"《漢書 ‧ 天文志》河平元年三月，流民入函谷關。",
-27:"《漢書 ‧ 天文志》河平二年十月下旬，填星在東井軒轅南耑大星尺餘，歲星在其西北尺所，熒惑在其西北二尺所，皆從西方來。填星貫輿鬼，先到歲星次，熒惑亦貫輿鬼。十一月上旬，歲星、熒惑西去填星，皆西北逆行。占曰：「三星若合，是謂驚位，是謂絕行，外內有兵與喪，改立王公。」其十一月丁巳，夜郎王歆大逆不道，牂柯太守立捕殺歆。",
-26:"《漢書 ‧ 天文志》河平三年九月甲戌，東郡莊平男子侯母辟兄弟五人群黨為盜，攻燔官寺，縛縣長吏，盜取印綬，自稱將軍。三月辛卯，左將軍千秋卒，右將軍史丹為左將軍。",
-25:"《漢書 ‧ 天文志》河平四年四月戊申，梁王賀薨。",  
-24:"《漢書 ‧ 天文志》陽朔元年七月壬子，月犯心星。占曰：「其國有憂，若有大喪。房、心為宋，今楚地。」十一月辛未，楚王友薨。",
-22:"《漢書 ‧ 五行志》陽朔三年二月壬戌，隕石白馬，八。",
-21:"《漢書 ‧ 天文志》陽朔四年閏月庚午，飛星大如缶，出西南，入斗下。占曰：「漢使匈奴。」",
-20:"《漢書 ‧ 天文志》鴻嘉元年正月，匈奴單于雕陶莫皋死。五月甲午，遣中郎將楊興使弔。",
-19:"《漢書 ‧ 五行志》鴻嘉二年五月癸未，隕石杜衍，三。",
-15:"《漢書 ‧ 天文志》永始二年二月癸未夜，東方有赤色，大三四圍，長二三丈，索索如樹，南方有大四五圍，下行十餘丈，皆不至地滅。占曰：「東方客之變氣，狀如樹木，以此知四方欲動者。」",
-14:"《漢書 ‧ 天文志》永始三年十二月己卯，尉氏男子樊並等謀反，賊殺陳留太守嚴普及吏民，出囚徒，取庫兵，劫略令丞，自稱將軍，皆誅死。庚子，山陽鐵官亡徒蘇令等殺傷吏民，篡出囚徒，取庫兵，聚黨數百人為大賊，踰年經歷郡國四十餘。一日有兩氣同時起，並見，而並、令等同月俱發也。",
-12:"《漢書 ‧ 天文志》元延元年四月丁酉日餔時，天蛲晏，殷殷如雷聲，有流星頭大如缶，長十餘丈，皎然赤白色，從日下東南去。四面或大如盂，或如雞子，燿燿如雨下，至昏止。郡國皆言星隕。春秋星隕如雨為王者失勢諸侯起伯之異也。其後王莽遂顓國柄。王氏之興萌於成帝，是以有星隕之變。後莽遂篡國。",
-9:"《漢書 ‧ 五行志》元延四年三月，隕石都關，二。",
-8:"《漢書 ‧ 天文志》綏和元年正月辛未，有流星從東南入北斗，長數十丈，二刻所息。占曰：「大臣有繫者。」其年十一月庚子，定陵侯淳于長坐執左道下獄死。",
-7:"《漢書 ‧ 天文志》綏和二年春，熒惑守心。二月乙丑，丞相翟方進欲塞災異，自殺。二月丙戌，宮車晏駕。",
-6:"《漢書 ‧ 天文志》建平元年正月丁未日出時，有著天白氣，廣如一匹布，長十餘丈，西南行，讙如雷，西南行一刻而止，名曰天狗。傳曰：「言之不從，則有犬禍詩妖。」 《漢書 ‧ 五行志》正月丁未，隕石北地，十。其九月甲辰，隕石虞，二。" ,
-5:"《漢書 ‧ 天文志》建平二年二月，彗星出牽牛七十餘日。傳曰：「彗所以除舊布新也。牽牛，日、月、五星所從起，曆數之元，三正之始。彗而出之，改更之象也。其出久者，為其事大也。」其六月甲子，夏賀良等建言當改元易號，增漏刻。詔書改建平二年為太初元將元年，號曰陳聖劉太平皇帝，刻漏以百二十為度。八月丁巳，悉復蠲除之，賀良及黨與皆伏誅流放。其後卒有王莽篡國之禍。",
-4:"《漢書 ‧ 天文志》建平三年十一月壬子，太皇太后詔曰：「皇帝寬仁孝順，奉承聖緒，靡有解怠，而久病未瘳。夙夜惟思，殆繼體之君不宜改作。春秋大復古，其復甘泉泰畤、汾陰后土如故。」",
-3:"《漢書 ‧ 天文志》建平四年正月、二月、三月，民相驚動，讙譁奔走，傳行詔籌祠西王母，又曰「從目人當來」。十二月，白氣出西南，從地上至天，出參下，貫天廁，廣如一疋布，長十餘丈，十餘日去。占曰：「天子有陰病。」",
-2:"《漢書 ‧ 天文志》元壽元年十一月，歲星入太微，逆行干右執法。占曰：「大臣有憂，執法者誅，若有罪。」",
-1:"《漢書 ‧ 天文志》元壽二年十月戊寅，高安侯董賢免大司馬位，歸第自殺。",
2:"《漢書 ‧ 五行志》平帝元始二年六月，隕石鉅鹿，二。",
22:"《後漢書 ‧ 天文志》地皇三年十一月，有星孛于張，東南行五日不見。孛星者，惡氣所生，為亂兵，其所以孛德。孛德者，亂之象，不明之表。又參然孛焉，兵之類也，故名之曰孛。孛之為言，猶有所傷害，有所妨蔽。或謂之彗星，所以除穢而布新也。張為周地。星孛于張，東南行即翼、軫之分。翼、軫為楚，是周、楚地將有兵亂。",
23:"《後漢書 ‧ 天文志》地皇四年正月，光武起兵舂陵，會下江、新巿賊張卬、王常及更始之兵亦至，俱攻破南陽，斬莽前隊大夫甄阜、屬正梁丘賜等，殺其士眾數萬人。更始為天子，都雒陽，西入長安，敗死。光武興於河北，復都雒陽，居周地，除穢布新之象。四年六月，漢兵起南陽，至昆陽。莽使司徒王尋、司空王邑將諸郡兵，號曰百萬眾，已至者四十二萬人；能通兵法者六十三家，皆為將帥，持其圖書器械。軍出關東，牽從群象虎狼猛獸，放之道路，以示富強，用怖山東。至昆陽山，作營百餘，圍城數重，或為衝車以撞城，為雲車高十丈以瞰城中，弩矢雨集，城中負戶而汲。求降不聽，請出不得。二公之兵自以必克，不恤軍事，不協計慮。莽有覆敗之變見焉。晝有雲氣如壞山，墮軍上，軍人皆厭，所謂營頭之星也。占曰：「營頭之所墮，其下覆軍，流血三千里。」是時光武將兵數千人赴救昆陽，奔擊二公兵，并力猋發，號呼聲動天地，虎豹驚怖敗振。會天大風，飛屋瓦，雨如注水。二公兵亂敗，自相賊，就死者數萬人。競赴滍水，死者委積，滍水為之不流。殺司徒王尋。軍皆散走歸本郡。王邑還長安，莽敗，俱誅死。營頭之變，覆軍流血之應也。四年秋，太白在太微中，燭地如月光。太白為兵，太微為天廷。太白贏而北入太微，是大兵將入天子廷也。是時莽遣二公之兵至昆陽，已為光武所破。莽又拜九人為將軍，皆以虎為號。九虎將軍至華陰，皆為漢將鄧曄、李松所破。進攻京師，倉將軍韓臣至長門。十月戊申，漢兵自宣平城門入。二日己酉，城中少年朱弟、張魚等數千人起兵攻莽，燒作室，斧敬法闥。商人杜吳殺莽漸臺之上，校尉公賓就斬莽首。大兵蹈藉宮廷之中。仍以更始入長安，赤眉賊立劉盆子為天子，皆以大兵入宮廷，是其應也。",
25:"《後漢書 ‧ 五行志》建武元年，赤眉賊率樊崇、逢安等共立劉盆子為天子。然崇等視之如小兒，百事自由，初不恤錄也。後正旦至，君臣欲共饗，既坐，酒食未下，群臣更起，亂不可整。時大司農楊音案劍怒曰：「小兒戲尚不如此！」其後遂破壞，崇、安等皆誅死。唯音為關內侯，以壽終。",
33:"《後漢書 ‧ 天文志》光武建武九年七月乙丑，金犯軒轅大星。十一月乙丑，金又犯軒轅。軒轅者，後宮之官，大星為皇后，金犯之為失勢。是時郭后已失勢見疏，後廢為中山太后，陰貴人立為皇后。",
34:"《後漢書 ‧ 天文志》光武建武十年三月癸卯，流星如月，從太微出，入北斗魁第六星，色白。旁有小星射者十餘枚，滅則有聲如雷，食頃止。流星為貴使，星大者使大，星小者使小。太微天子廷，北斗魁主殺。星從太微出，抵北斗魁，是天子大使將出，有所伐殺。十二月己亥，大流星如缶，出柳西南行入軫。且滅時，分為十餘，如遺火狀。須臾有聲，隱隱如雷。柳為周，軫為秦、蜀。大流星出柳入軫者，是大使從周入蜀。是時光武帝使大司馬吳漢發南陽卒三萬人，乘船泝江而上，擊蜀白帝公孫述。又命將軍馬武、劉尚、郭霸、岑彭、馮駿平武都、巴郡。",
36:"《後漢書 ‧ 天文志》光武建武十二年十月，漢進兵擊述從弟衛尉永，遂至廣都，殺述女婿史興。威虜將軍馮駿拔江州，斬述將田戎。吳漢又擊述大司馬謝豐，斬首五千餘級。臧宮破涪，殺述弟大司空恢。十一月丁丑，漢護軍將軍高午刺述洞胸，其夜死。明日，漢入屠蜀城，誅述大將公孫晃、延岑等，所殺數萬人，夷滅述妻宗族萬餘人以上。是大將出伐殺之應也。其小星射者，及如遺火分為十餘，皆小將隨從之象。有聲如雷隱隱者，兵將怒之徵也。",
39:"《後漢書 ‧ 天文志》光武建武十五年正月丁未，彗星見昴，稍西北行入營室，犯離宮，三月乙未，至東壁滅，見四十九日。彗星為兵入除穢，昴為邊兵，彗星出之為有兵至。十一月，定襄都尉陰承反，太守隨誅之。",
41:"《後漢書 ‧ 天文志》光武建武十七年十月，遂廢為中山太后，立陰貴人為皇后，除宮之象也。",
54:"《後漢書 ‧ 天文志》光武建武三十年閏月甲午，水在東井二十度，生白氣，東南指，炎長五尺，為彗，東北行，至紫宮西藩止，五月甲子不見，凡見三十一日。水常以夏至放於東井，閏月在四月，尚未當見而見，是贏而進也。東井為水衡，水出之為大水。是歲五月及明年，郡國大水，壞城郭，傷禾稼，殺人民。白氣為喪，有炎作彗，彗所以除穢。紫宮，天子之宮，彗加其藩，除宮之象。",
55:"《後漢書 ‧ 天文志》光武建武三十一年七月戊午，火在輿鬼一度，入鬼中，出尸星南半度，十月己亥，犯軒轅大星。又七日閒有客星，炎二尺所，西南行",
56:"《後漢書 ‧ 天文志》光武建武三十二年二月二十二日，在輿鬼東北六尺所滅，凡見百一十三日。熒惑為凶衰，輿鬼尸星主死亡，熒惑入之為大喪。軒轅為後宮。七星，周地。客星居之為死喪。",
57:"《後漢書 ‧ 天文志》中元二年八月丁巳，火犯太微西南角星，相去二寸。十月戊子，大流星從西南東北行，聲如雷。火犯太微西南角星，為將相。後太尉趙憙、司徒李訢坐事免官。大流星為使。中郎將竇固、揚虛侯馬武、揚鄉侯王賞將兵征西也。",
58:"《後漢書 ‧ 天文志》孝明永平元年四月丁酉，流星大如斗，起天市樓，西南行，光照地。流星為外兵，西南行為西南夷。是時益州發兵擊姑復蠻夷大牟替滅陵，斬首傳詣雒陽。",
60:"《後漢書 ‧ 天文志》孝明永平三年六月丁卯，彗星出天船北，長二尺所，稍北行至亢南，百三十五日去。天船為水，彗出之為大水。是歲伊、雒水溢，到津城門，壞伊橋；郡七縣三十二皆大水。",
61:"《後漢書 ‧ 天文志》孝明永平四年八月辛酉，客星出梗河，西北指貫索，七十日去。梗河為胡兵。",
62:"《後漢書 ‧ 天文志》孝明永平五年十一月，北匈奴七千騎入五原塞，十二月又入雲中，至原陽。貫索，貴人之牢。其十二月，陵鄉侯梁松坐怨望懸飛書誹謗朝廷下獄死，妻子家屬徙九真。",
64:"《後漢書 ‧ 天文志》孝明永平七年正月戊子，流星大如杯，從織女西行，光照地。織女，天之真女，流星出之，女主憂。其月癸卯，光烈皇后崩。",
65:"《後漢書 ‧ 天文志》孝明永平八年六月壬午，長星出柳、張三十七度，犯軒轅，刺天船，陵太微，氣至上陛，凡見五十六日去。柳，周地。是歲多雨水，郡十四傷稼。",
66:"《後漢書 ‧ 天文志》孝明永平九年正月戊申，客星出牽牛，長八尺，歷建星至房南，滅見至五十日。牽牛主吳、越，房、心為宋。後廣陵王荊與沈涼，楚王英與顏忠各謀逆，事覺，皆自殺。廣陵屬吳，彭城古宋地。",
70:"《後漢書 ‧ 天文志》孝明永平十三年閏月丁亥，火犯輿鬼，為大喪，質星為大臣誅戮。其十二月，楚王英與顏忠等造作妖謀反，事覺，英自殺，忠等皆伏誅。",
71:"《後漢書 ‧ 天文志》孝明永平十四年正月戊子，客星出昴，六十日，在軒轅右角稍滅。昴主邊兵。",
72:"《後漢書 ‧ 天文志》孝明永平十五年，漢遣奉車都尉顯親侯竇固、駙馬都尉耿秉、騎都尉耿忠、開陽城門候秦彭、太僕祭肜，將兵擊匈奴。一曰，軒轅右角為貴相，昴為獄事，客星守之為大獄。是時考楚事未訖，司徒虞延與楚王英黨與黃初、公孫弘等交通，皆自殺，或下獄伏誅。十一月乙丑，太白入月中，為大將戮，人主亡，不出三年。",
73:"《後漢書 ‧ 天文志》孝明永平十六年正月丁丑，歲星犯房右驂，北第一星不見，辛巳乃見。房右驂為貴臣，歲星犯之為見誅。是後司徒邢穆，坐與阜陵王延交通知逆謀自殺。四月癸未，太白犯畢。畢為邊兵。後北匈奴寇，入雲中，至咸陽。使者高弘發三郡兵追討，無所得。太僕祭肜坐不進下獄。",
75:"《後漢書 ‧ 天文志》孝明永平十八年六月己未，彗星出張，長三尺，轉在郎將，南入太微，皆屬張。張，周地，為東都。太微，天子廷。彗星犯之為兵喪。其八月壬子，孝明帝崩。",
76:"《後漢書 ‧ 天文志》孝章建初元年，正月丁巳，太白在昴西一尺。八月庚寅，彗星出天市，長二尺所，稍行入牽牛三度，積四十日稍滅。太白在昴為邊兵，彗星出天市為外軍，牽牛為吳、越。是時蠻夷陳縱等及哀牢王類反，攻蕉唐城。永昌太守王尋走奔楪榆，安夷長宋延為羌所殺。以武威太守傅育領護羌校尉，馬防行車騎將軍，征西羌。又阜陵王延與子男魴謀反，大逆無道，得不誅。廢為侯。二月九日甲寅，流星過紫宮中，長數丈，散為三，滅。十二月戊寅，彗星出婁三度，長八九尺，稍入紫宮中，百六日稍滅。流星過，入紫宮，皆大人忌。",
89:"《後漢書 ‧ 天文志》孝和永元元年正月辛卯，有流星起參，長四丈，有光，色黃白。二月，流星起天棓，東北行三丈所滅，色青白。壬申，夜有流星起太微東蕃，長三丈。三月丙辰，流星起天津。壬戌，有流星起天將軍，東北行。參為邊兵，天棓為兵，太微天廷，天津為水，天將軍為兵，流星起之皆為兵。其六月，漢遣車騎將軍竇憲、執金吾耿秉，與度遼將軍鄧鴻出朔方，並進兵臨私渠北鞮海，斬虜首萬餘級，獲生口牛馬羊百萬頭。日逐王等八十一部降，凡三十餘萬人。追單于至西海。是歲七月，又雨水漂人民，是其應。",
90:"《後漢書 ‧ 天文志》孝和永元二年正月乙卯，金、木俱在奎，丙寅，水又在奎。奎主武庫兵，三星會又為兵喪。辛未，水、金、木在婁，亦為兵，又為匿謀。二月丁酉，有流星大如桃，起紫宮東蕃，西北行五丈稍滅。四月丙辰，有流星大如瓜，起文昌東北，西南行至少微西滅。有頃音如雷聲，已而金在軒轅大星東北二尺所。八月丁未，有流星如雞子，起太微西，東南行四丈所消。十月癸未，有流星大如桃，起天津，西行六丈所消。十一月辛酉，有流星大如拳，起紫宮，西行到胃消。",
91:"《後漢書 ‧ 天文志》孝和永元三年九月丁卯，有流星大如雞子，起紫宮，西南至北斗柄閒消。紫宮天子宮，文昌、少微為貴臣，天津為水，北斗主殺。流星起，歷紫宮、文昌、少微、天津，文昌為天子使，出有兵誅也。竇憲為大將軍，憲弟篤、景等皆卿、校尉，憲女弟婿郭舉為侍中、射聲校尉，與衛尉鄧疊母元俱出入宮中，謀為不軌。",
92:"《後漢書 ‧ 天文志》孝和永元四年六月丙寅發覺，和帝幸北宮，詔執金吾、五校勒兵屯南、北宮，閉城門，捕舉。舉父長樂少府璜及疊，疊弟步兵校尉磊，母元，皆下獄誅。憲弟篤、景等皆自殺。金犯軒轅，女主失勢。竇氏被誅，太后失勢。",
93:"《後漢書 ‧ 天文志》孝和永元五年四月癸巳，太白、熒惑、辰星俱在東井。七月壬午，歲星犯軒轅大星。九月，金在南斗魁中。火犯房北第一星。東井，秦地，為法。三星合，內外有兵，又為法令及水。金入斗口中，為大將將死。火犯房北第一星，為將相。",
94:"《後漢書 ‧ 天文志》孝和永元六年正月，司徒丁鴻薨。七月水，大漂殺人民，傷五穀。許侯馬光有罪自殺。九月，行車騎將軍事鄧鴻、越騎校尉馮柱發左右羽林、北軍五校士及八郡跡射、烏桓、鮮卑，合四萬騎，與度遼將軍朱徵、護烏桓校尉任尚、中郎將杜崇征叛胡。十二月，車騎將軍鴻坐追虜失利，下獄死；度遼將軍徵、中郎將崇皆抵罪。",
95:"《後漢書 ‧ 天文志》孝和永元七年正月丁未，有流星起天津，入紫宮中滅。色青黃，有光。二月癸酉，金、火俱在參。戊寅，金、火俱在東井。八月甲寅，水、土、金俱在軫。十一月甲戌，金、火俱在心。十二月己卯，有流星起文昌，入紫宮消。丙辰，火、金、水俱在斗。流星入紫宮，金、火在心，皆為大喪。三星合軫為白衣之會，金、火俱在參、東井，皆為外兵，有死將。三星俱在斗，有戮將，若有死相。",
96:"《後漢書 ‧ 天文志》孝和永元八年四月樂成王黨，七月樂成王宗皆薨。將兵長史吳棽坐事徵下獄誅。十月，北海王威自殺。十二月，陳王羨薨。其九年閏月，皇太后竇氏崩。遼東鮮卑，太守祭參不追虜，徵下獄誅。九月，司徒劉方坐事免官，自殺。隴西羌反，遣執金吾劉尚行征西將軍事，越騎校尉節鄉侯趙世發北軍五校、黎陽、雍營及邊胡兵三萬騎，征西羌。",
98:"《後漢書 ‧ 天文志》和帝永元十年皆淫雨傷稼。",
99:"《後漢書 ‧ 天文志》孝和永元十一年五月丙午，流星大如瓜，起氐，西南行，稍有光，白色。占曰：「流星白，為有使客，大為大使，小亦小使。疾期疾，遲亦遲。大如瓜為近小，行稍有光為遲也。又正王日，邊方有受王命者也。」",
100:"《後漢書 ‧ 天文志》孝和永元十二年二月，蜀郡旄牛徼外夷白狼樓薄種王唐繒等率種人口十七萬歸義內屬，賜金印紫綬錢帛。十一月癸酉，夜有蒼白氣，長三丈，起天園，東北指軍市，見積十日。占曰：「兵起，十日期歲。」",
101:"《後漢書 ‧ 天文志》孝和永元十三年十一月乙丑，軒轅第四星閒有小客星，色青黃。軒轅為後宮，星出之，為失勢。遼東鮮卑二千餘騎寇右北平。《後漢書 ‧ 五行志》皆淫雨傷稼。",
102:"《後漢書 ‧ 五行志》皆淫雨傷稼。",
103:"《後漢書 ‧ 五行志》皆淫雨傷稼。",
104:"《後漢書 ‧ 天文志》孝和永元十六年四月丁未，紫宮中生白氣如粉絮。戊午，客星出紫宮西行至昂，五月壬申滅。七月庚午，水在輿鬼中。十月辛亥，流星起鉤陳，北行三丈，有光，色黃。白氣生紫宮中為喪。客星從紫宮西行至昴為趙。輿鬼為死喪。鉤陳為皇后，流星出之為中使。",
105:"《後漢書 ‧ 天文志》元興元年二月庚辰，有流星起角、亢五丈所。四月辛亥，有流星起斗，東北行到須女。七月己巳，有流星起天市五丈所，光色赤。閏月辛亥，水、金俱在氐。流星起斗，東北行至須女。須女，燕地。天市為外軍。水、金會為兵誅。其年，遼東貊人反，鈔六縣，發上谷、漁陽、右北平、遼西烏桓討之。",
106:"《後漢書 ‧ 天文志》孝殤帝延平元年正月丁酉，金、火在婁。金、火合為爍，為大人憂。是歲八月辛亥，孝殤帝崩。",
107:"《後漢書 ‧ 天文志》孝安永初元年五月戊寅，熒惑逆行守心前星。八月戊申，客星在東井、弧星西南。心為天子明堂，熒惑逆行守之，為反臣。客星在東井，為大水。是時，安帝未臨朝，鄧太后攝政，鄧騭為車騎將軍，弟弘、悝、閶皆以校尉封侯，秉國勢。司空周章意不平，與王尊、叔元茂等謀，欲閉宮門，捕將軍兄弟，誅常侍鄭眾、蔡倫，劫刺尚書，廢皇太后，封皇帝為遠國王。事覺，章自殺。東井、弧皆秦地。是時羌反，斷隴道，漢遣騭將左右羽林、北軍五校及諸郡兵征之。是歲郡國四十一縣三百一十五雨水。四瀆溢，傷秋稼，壞城郭，殺人民，是其應也。",
108:"《後漢書 ‧ 天文志》孝安永初二年正月戊子，太白晝見。",
109:"《後漢書 ‧ 天文志》孝安永初三年正月庚戌，月犯心後星。己亥，太白入斗中。十二月，彗星起天菀南，東北指，長六七尺，色蒼白。太白晝見，為強臣。是時鄧氏方盛，月犯心後星，不利子。心為宋。五月丁酉，沛王牙薨。太白入斗中，為貴相凶。天菀為外軍，彗星出其南為外兵。是後使羌、氐討賊李貴，又使烏桓擊鮮卑，又使中郎將任尚、護羌校尉馬賢擊羌，皆降。",
110:"《後漢書 ‧ 天文志》孝安永初四年六月甲子，客星大如李，蒼白，芒氣長二尺，西南指上階星。癸酉，太白入輿鬼。指上階，為三公。後太尉張敏免官。太白入輿鬼，為將凶。後中郎將任尚坐贓千萬，檻車徵，棄巿。",
114:"《後漢書 ‧ 天文志》元初元年三月癸酉，熒惑入輿鬼。",
115:"《後漢書 ‧ 天文志》元初二年九月辛酉，熒惑入輿鬼中。",
116:"《後漢書 ‧ 天文志》元初三年三月，熒惑入輿鬼中。五月丙寅，太白入畢口。七月甲寅，歲星入輿鬼。閏月己未，太白犯太微左執法。十一月甲午，客星見西方，己亥在虛、危，南至胃、昴。",
117:"《後漢書 ‧ 天文志》元初四年正月丙戌，歲星留輿鬼中。乙未，太白晝見丙上。四月壬戌，太白入輿鬼中。己巳，辰星入輿鬼中。五月己卯，辰星犯歲星。六月丙申，熒惑入輿鬼中，戊戌，犯輿鬼大星。九月辛巳，太白入南斗口中。",
118:"《後漢書 ‧ 天文志》元初五年三月丙申，鎮星犯東井鉞星。五月庚午，辰星犯輿鬼質星。丙戌，太白犯鉞星。",
119:"《後漢書 ‧ 天文志》元初六年四月癸丑，太白入輿鬼。六月丙戌，熒惑在輿鬼中。丁卯，鎮星在輿鬼中。辛巳，太白犯左執法。",
122:"《後漢書 ‧ 天文志》建光元年三月癸巳，鄧太后崩；五月庚辰，太后兄車騎將軍騭等七侯皆免官，自殺，是其應也。",
123:"《後漢書 ‧ 天文志》延光二年八月己亥，熒惑出太微端門。",
124:"《後漢書 ‧ 天文志》延光三年二月辛未，太白犯昴。五月癸丑，太白入畢。九月壬寅，鎮星犯左執法。",
125:"《後漢書 ‧ 天文志》延光四年，太白入輿鬼中。六月壬辰，太白出太微。九月甲子，太白入斗口中。十一月，客星見天巿。熒惑出太微，為亂臣。太白犯昴、畢，為近兵，一曰大人當之。鎮星犯左執法，有誅臣。太白入輿鬼中，為大喪。太白出太微，為中宮有兵；入斗口，為貴將相有誅者。客星見天巿中，為貴喪。是時大將軍耿寶、中常侍江京、樊豐、小黃門劉安與阿母王聖、聖子女永等并構譖太子保，并惡太子乳母男、廚監邴吉。",
127:"《後漢書 ‧ 天文志》孝順永建二年二月癸未，太白晝見三十九日。閏月乙酉，太白晝見東南維四十一日。八月乙巳，熒惑入輿鬼。太白晝見，為強臣。熒惑為凶。輿鬼為死喪。質星為誅戮。是時中常侍高梵、張防、將作大匠翟酺、尚書令高堂芝、僕射張敦、尚書尹就、郎姜述、楊鳳等，及兗州刺史鮑就、使匈奴中郎張國、金城太守張篤、敦煌太守張朗，相與交通，漏泄，就、述棄巿，梵、防、酺、芝、敦、鳳、就、國皆抵罪。又定遠侯班始尚陰城公主堅得，鬥爭殺堅得，坐要斬馬巿，同產皆棄巿。",
131:"《後漢書 ‧ 天文志》孝順永建六年四月，熒惑入太微中，犯左、右執法西北方六寸所。十月乙卯，太白晝見。十二月壬申，客星芒氣長二尺餘，西南指，色蒼白，在牽牛六度。客星芒氣白為兵。牽牛為吳、越。",
132:"《後漢書 ‧ 天文志》孝順永建七年，會稽海賊曾於等千餘人燒句章，殺長吏，又殺鄞、鄮長，取官兵，拘殺吏民，攻東部都尉；揚州六郡逆賊章何等稱將軍，犯四十九縣，大攻略吏民。陽嘉元年閏月戊子，客星氣白，廣二尺，長五丈，起天菀西南。主馬牛，為外軍，色白為兵。是時，敦煌太守徐白使疏勒王盤等兵二萬人入于窴界，虜掠斬首三百餘級。烏桓校尉耿嘩使烏桓親漢都尉戎末瘣等出塞，鈔鮮卑，斬首，獲生口財物；鮮卑怨恨，鈔遼東、代郡，殺傷吏民。是後，西戎、北狄為寇害，以馬牛起兵，馬牛亦死傷於兵中，至十餘年乃息。",
137:"《後漢書 ‧ 天文志》永和二年五月戊申，太白晝見。八月庚子，熒惑犯南斗。斗為吳。",
138:"《後漢書 ‧ 天文志》永和三年五月，吳郡太守行丞事羊珍與越兵弟葉、吏民吳銅等二百餘人起兵反，殺吏民，燒官亭民舍，攻太守府。太守王衡距守，吏兵格殺珍等。又〈九〉江賊蔡伯流等數百人攻廣陵、九江，燒城郭，殺都長。",
139:"《後漢書 ‧ 天文志》永和四年正月，祀南郊，夕牲，中常侍張逵、蘧政、陽定、內者令石光、尚方令傅福等與中常侍曹騰、孟賁爭權，白帝言騰、賁與商謀反，矯詔命收騰、賁，賁自解說，順帝寤，解騰、賁縛。逵等自知事不從，各奔走，或自刺，解貂蟬投草中逃亡，皆得免。七月壬午，熒惑入南斗犯第三星。",
140:"《後漢書 ‧ 天文志》永和五年四月戊午，太白晝見。八月己酉，熒惑入太微。斗為貴相，為揚州，熒惑犯入之為兵喪。其六年，大將軍商薨。九江、丹陽賊周生、馬勉等起兵攻沒郡縣。梁氏又專權於天廷中。",
141:"《後漢書 ‧ 天文志》永和六年二月丁巳，彗星見東方，長六七尺，色青白，西南指營室及墳墓星。丁丑，彗星在奎一度，長六尺，癸未昏見，西北歷昴、畢，甲申，在東井，遂歷輿鬼、柳、七星、張，光炎及三台，至軒轅中滅。營室者，天子常宮。墳墓主死。彗星起而在營室、墳墓，不出五年，天下有大喪。征西將軍馬賢擊西羌於北地謝姑山下，父子為羌所沒殺，是其應也。",
143:"《後漢書 ‧ 天文志》漢安二年，正月己亥，太白晝見。五月丁亥，辰星犯輿鬼。六月乙丑，熒惑光芒犯鎮星。七月甲申，太白晝見。辰星犯輿鬼為大喪。熒惑犯鎮星為大人忌。",
144:"《後漢書 ‧ 天文志》建康元年，八月，孝順帝崩。",
145:"《後漢書 ‧ 天文志》孝沖正月又崩。",
146:"《後漢書 ‧ 天文志》孝質本初元年，三月癸丑，熒惑入輿鬼，四月辛巳，太白入輿鬼，皆為大喪。五月庚戌，太白犯熒惑，為逆謀。閏月一日，孝質帝為梁冀所鴆，崩。",
161:"《後漢書 ‧ 天文志》桓帝延熹四年三月甲寅，熒惑犯輿鬼質星。五月辛酉，客星在營室，稍順行，生芒長五尺所，至心一度，轉為彗。熒惑犯輿鬼質星，大臣有戮死者。",
162:"《後漢書 ‧ 天文志》桓帝延熹五年十月，南郡太守李肅坐蠻夷賊攻盜郡縣，取財一億以上，入府取銅虎符，肅背敵走，不救城郭；又監黎陽謁者燕喬坐贓，重泉令彭良殺無辜，皆棄巿。京兆虎牙都尉宋謙坐贓，下獄死。客星在營室至心作彗，為大喪。",
164:"《後漢書 ‧ 天文志》桓帝延熹七年三月癸亥，隕石右扶風一，鄠又隕石二，皆有聲如雷。七月戊辰，辰星犯歲星。八月庚戌，熒惑犯輿鬼質星。庚申，歲星犯軒轅大星。十月丙辰，太白犯房北星。丁卯，辰星犯太白。十二月乙丑，熒惑犯軒轅第二星。辰星犯歲星為兵。熒惑犯質星有戮臣。歲星犯軒轅為女主憂。太白犯房北星為後宮。",
165:"《後漢書 ‧ 天文志》桓帝延熹八年二月，太僕南鄉侯左勝以罪賜死，勝弟中常侍上蔡侯悺、北鄉侯黨皆自殺。癸亥，皇后鄧氏坐執左道廢，遷于祠宮死，宗親侍中沘陽侯鄧康、河南尹鄧萬、越騎校尉鄧弼、虎賁中郎將安鄉侯鄧魯、侍中監羽林左騎鄧德、右騎鄧壽、昆陽侯鄧統、淯陽侯鄧秉、議郎鄧循皆繫暴室，萬、魯死，康等免官。又荊州刺史芝、交阯刺史葛祗皆為賊所拘略，桂陽太守任胤背敵走，皆棄巿，熒惑犯輿鬼質星之應也。五月癸酉，太白犯輿鬼質星。壬午，熒惑入太微右執法。閏月己未，太白犯心前星。十月癸酉，歲星犯左執法。十一月戊午，歲星入太微，犯左執法。九年正月壬辰，歲星入太微中，五十八日出端門。六月壬戌，太白行入輿鬼。七月乙未，熒惑行輿鬼中，犯質星。九月辛亥，熒惑入太微西門，積五十八日。",
167:"《後漢書 ‧ 天文志》永康元年正月庚寅，熒惑逆行入太微東門，留太微中，百一日出端門。七月丙戌，太白晝見經天。太白犯心前星，太白犯輿鬼質星有戮臣。熒惑入太微為賊臣。太白犯心前星為兵喪。歲星入太微犯左執法，將相有誅者。歲星入守太微五十日，占為人主。太白、熒惑入輿鬼，皆為死喪，又犯質星為戮臣。熒惑留太微中百一日，占為人主。太白晝見經天為兵，憂在大人。其九年十一月，太原太守劉暧、南陽太守成档皆坐殺無辜，荊州刺史李隗為賊所拘，尚書郎孟璫坐受金漏言，皆棄巿。永康元年十二月丁丑，桓帝崩，太傅陳蕃，大將軍竇武、尚書令尹勳、黃門令山冰等皆枉死，太白犯心，熒惑留守太微之應也。",
168:"《後漢書 ‧ 天文志》孝靈帝建寧元年六月，太白在西方，入太微，犯西蕃南頭星。太微，天廷也。太白行其中，宮門當閉，大將被甲兵，大臣伏誅。其八月，太傅陳蕃、大將軍竇武謀欲盡誅諸宦者；其九月辛亥，中常侍曹節、長樂五官史朱瑀覺之，矯制殺蕃、武等，家屬徙日南比景。",
172:"《後漢書 ‧ 天文志》熹平元年十月，熒惑入南斗中。占曰：「熒惑所守為兵亂。」斗為吳。其十一月，會稽賊許昭聚眾自稱大將軍，昭父生為越王，攻破郡縣。",
173:"《後漢書 ‧ 天文志》熹平二年四月，有星出文昌，入紫宮，蛇行，有首尾無身，赤色，有光炤垣牆。八月丙寅，太白犯心前星。辛未，白氣如一匹練，衝北斗第四星。占曰：「文昌為上將貴相。太白犯心前星，為大臣。」後六年，司徒劉群為中常侍曹節所譖，下獄死。白氣衝北斗為大戰。明年冬，揚州刺史臧旻、丹陽太守陳寅，攻盜賊苴康，斬首數千級。",
178:"《後漢書 ‧ 天文志》光和元年四月癸丑，流星犯軒轅第二星，東北行入北斗魁中。八月，彗星出亢北，入天巿中，長數尺，稍長至五六丈，赤色，經歷十餘宿，八十餘日，乃消於天菀中。流星為貴使，軒轅為內宮，北斗魁主殺。流星從軒轅出抵北斗魁，是天子大使將出，有伐殺也。至中平元年，黃巾賊起，上遣中郎將皇甫嵩、朱雋等征之，斬首十餘萬級。彗除天巿，天帝將徙，帝將易都。",
180:"《後漢書 ‧ 天文志》光和三年冬，彗星出狼、弧，東行至于張乃去。張為周地，彗星犯之為兵亂。",
182:"《後漢書 ‧ 天文志》光和五年四月，熒惑在太微中，守屏。七月，彗星出三台下，東行入太微，至太子、幸臣，二十餘日而消。十月，歲星、熒惑、太白三合於虛，相去各五六寸。如連珠。占曰：「熒惑在太微為亂臣。」是時中常侍趙忠、張讓、郭勝、孫璋等，並為姦亂。彗星入太微，天下易主。至中平六年，宮車晏駕。歲星、熒惑、太白三合於虛為喪。虛，齊也。明年，琅邪王據薨。",
185:"《後漢書 ‧ 天文志》中平二年十月癸亥，客星出南門中，大如半筵，五色喜怒稍小，至後年六月消。占曰：「為兵。」至六年，司隸校尉袁紹誅滅中官，大將軍部曲將吳匡攻殺車騎將軍何苗，死者數千人。",
186:"《後漢書 ‧ 天文志》中平三年四月，熒惑逆行守心後星。十月戊午，月食心後星。占曰：「為大喪。」後三年而靈帝崩。",
188:"《後漢書 ‧ 天文志》中平五年二月，彗星出奎，逆行入紫宮，後三出，六十餘日乃消。六月丁卯，客星如三升碗，出貫索，西南行入天市，至尾而消。占曰：「彗除紫宮，天下易主。客星入天市，為貴人喪。」明年四月，宮車晏駕。中平中夏，流星赤如火，長三丈，起河鼓，入天市，抵觸宦者星，色白，長二三丈，後尾再屈，食頃乃滅，狀似枉矢。占曰：「枉矢流發，其宮射，所謂矢當直而枉者，操矢者邪枉人也。」", 
189:"《後漢書 ‧ 天文志》中平六年，大將軍何進謀盡誅中官，於省中殺進：俱兩破滅，天下由此遂大壞亂。八月丙寅，太白犯心前星，戊辰犯心中大星。其日未冥四刻，大將軍何進於省中為諸黃門所殺。己巳，車騎將軍何苗為進部曲將吳匡所殺。",
192:"《後漢書 ‧ 天文志》孝獻初平三年九月，蚩尤旗見，長十餘丈，色白，出角、亢之南。占曰：「蚩尤旗見，則王征伐四方。」其後丞相曹公征討天下且三十年。",
193:"《後漢書 ‧ 天文志》孝獻初平四年十月，孛星出兩角閒，東北行入天市中而滅。占曰：「彗除天市，天帝將徙，帝將易都。」是時上在長安，後二年東遷，明年七月，至雒陽，其八月，曹公迎上都許。",
200:"《後漢書 ‧ 天文志》建安五年十月辛亥，有星孛于大梁，冀州分也。時袁紹在冀州。其年十一月，紹軍為曹公所破。",
202:"《後漢書 ‧ 天文志》建安七年夏，紹死，後曹公遂取冀州。",
204:"《後漢書 ‧ 天文志》建安九年十一月，有星孛于東井輿鬼，入軒轅太微。",
206:"《後漢書 ‧ 天文志》建安十一年正月，星孛于北斗，首在斗中，尾貫紫宮，及北辰。占曰：「彗星掃太微宮，人主易位。」其後魏文帝受禪。",
207:"《後漢書 ‧ 天文志》建安十二年十月辛卯，有星孛于鶉尾。荊州分也，時荊州牧劉表據荊州，時益州從事周群以荊州牧將死而失土。明年秋，表卒，以小子琮自代。曹公將伐荊州，琮懼，舉軍詣公降。",
212:"《後漢書 ‧ 天文志》建安十七年十二月，有星孛于五諸侯。周群以為西方專據土地者，皆將失土。是時益州牧劉璋據益州，漢中太守張魯別據漢中，韓遂據涼州，宋建別據枹罕。明年冬，曹公遣偏將擊涼州。",
213:"《後漢書 ‧ 天文志》建安十八年秋，歲星、鎮星、熒惑俱入太微，逆行留守帝坐百餘日。占曰：「歲星入太微，人主改。」《諸葛亮集 ‧ 高上先帝書》亮算太乙數，今年歲次癸巳，罡星在西方；又觀乾象，太白臨於洛城之分，主於將帥，多凶少吉。",
218:"《後漢書 ‧ 天文志》建安二十三年三月，孛星晨見東方二十餘日，夕出西方，犯歷五車、東井、五諸侯、文昌、軒轅、后妃、太微，鋒炎指帝坐。占曰：「除舊布新之象也。」",
221:"《晉書 ‧ 天文志》魏文帝黃初二年六月戊辰晦，日有蝕之。有司奏免太尉，詔曰：「災異之作，以譴元首，而歸過股肱，豈禹湯罪已之義乎！其令百官各虔厥職。後有天地眚，勿腹劾三公。」",
222:"《晉書 ‧ 天文志》黃初三年正月丙寅朔，日有蝕之。十一月庚申晦，又日有蝕之。",
223:"《晉書 ‧ 天文志》黃初四年三月癸卯，月犯心大星。占曰：「心為天王位，王者惡之。」六月甲申，太白晝見。案劉向《五紀論》曰：「太白少陰，弱，不得專行，故以己未為界，不得經天而行。經天則晝見，其占為兵喪，為不臣，為更王；彊國弱，小國彊。」是時孫權受魏爵號，而稱兵距守。其十二月丙子，月犯心大星。占同上。",
224:"《晉書 ‧ 天文志》黃初五年五年十月乙卯，太白晝見。占同上。又歲星入太微逆行，積百四十九日乃出。占曰：「五星入太微，從右入三十日以上，人主有大憂。」一曰：「有赦至。」十一月戊申晦，日有蝕之。",
225:"《晉書 ‧ 天文志》黃初六年五月壬戌，熒惑入太微，至壬申，與歲星相及，俱犯右執法，至癸酉乃出。占曰：「從右入三十日以上，人主有大憂。」又曰：「月、五星犯左右執法，大臣有憂。」一曰：「執法者誅，金、火尤甚。」十一月，皇子東武陽王鑒薨。",
226:"《晉書 ‧ 天文志》黃初七年正月，驃騎將軍曹洪免為庶人。四月，征南大將軍夏侯尚薨。五月，文帝崩，明帝即位，大赦天下。",
227:"《晉書 ‧ 天文志》魏明帝太和初，太史令許芝奏，日應蝕，與太尉於靈臺祈禳。帝曰：「蓋聞人主政有不德，則天懼之以災異，所以譴告，使得自修也。故日月薄蝕，明治道有不當者。朕即位以來，即不能光明先帝聖德，而施化有不合於皇神，故天上有以寤之。宜敕政自修，有以報於神明。天之於人，猶父之於子，未有父欲責其子，而可獻盛饌以求免也。今外欲譴上公與太史令俱穰祠之，於義未聞也。群公卿士大夫，其各勉修厥職。有可以補朕不逮者，各封上之。」",
231:"《晉書 ‧ 天文志》魏明帝太和五年五月，熒惑犯房。占曰：「房四星，股肱臣將相位也，月、五星犯守之，將相有憂。」其七月，車騎將軍張郃追諸葛亮，為亮所害。十二月，太尉華歆薨。其十一月乙酉，月犯軒轅大星。占曰：「女主憂。」",
232:"《晉書 ‧ 天文志》魏明帝太和六年三月乙亥，月又犯軒轅大星。十一月寅，太白晝見南斗，遂歷八十餘日，恒見。占曰：「吳有兵。」明年，孫權遣張彌等將兵萬人，錫授公孫文懿為燕王，文懿斬彌等，虜其眾。",
234:"《晉書 ‧ 天文志》魏明帝青龍二年三月辛卯，月犯輿鬼。輿鬼主斬殺。占曰：「人多病，國有憂。」又曰：「大臣憂。」是年夏及冬，大疫。",
235:"《晉書 ‧ 天文志》魏明帝青龍三年正月，太后郭氏崩。六月丁未，填星犯井鉞。戊戌，太白又犯之。占曰：「凡月、五星犯井鉞，悉為兵災。」一曰：「斧鉞用，大臣誅。」七月己丑，填星犯東井距星，崇華殿災。占曰：「填星入井，大人憂。」行近距，為行陰。其占曰：「大水，五穀不成。」蜀建興十三年，諸葛亮帥大眾伐魏，屯于渭南。有長星赤而芒角，自東北西南流，投亮營，三投再還，往大還小。占曰：「兩軍相當，有大流星來走軍上及墜軍中者，皆破敗之徵也。」九月，亮卒于軍，焚營而退，群帥交怨，多相誅殘。",
236:"《晉書 ‧ 天文志》魏明帝青龍四年五月，司徒董昭薨。其五月丁亥，太白晝見，積三十餘日。以晷度推之，非秦魏，則楚也。是時，諸葛亮據渭南，宣帝與相持；孫權寇合肥，又遣陸議、孫韶等人淮沔，天子親東征。蜀本秦地，則為秦魏及楚兵悉起矣。其七月己巳，月犯楗閉。占曰：「有火災。」",
237:"《晉書 ‧ 天文志》魏明帝景初元年夏，大水，傷五穀。其年十月壬申，太白晝見，在尾，歷二百餘日，恒晝見。占曰：「尾為燕，有兵。」十二月戊辰，月犯鉤鈐。占曰：「王者憂。」。",
238:"《晉書 ‧ 天文志》魏明帝景初二年，宣帝圍公孫文懿於襄平。八月丙寅夜，有大流星長數十丈，白色有芒鬣，從首山東北流，墜襄平城東南。占曰：「圍城而有流星來走城上及墜城中者破。」又曰：「星墜，當其下有戰場。」又曰：「凡星所墜，國易姓。」九月，文懿突圍走，至星墜所被斬，屠城，坑其眾。",
249:"《晉書 ‧ 天文志》魏少帝嘉平元年六月壬戌，太白犯東井距星。占曰：「國失政，大臣為亂。」四月辛巳，太白犯輿鬼。占曰：「大臣誅。」一曰：「兵起。」",
250:"《晉書 ‧ 天文志》魏少帝嘉平二年三月己未，太白又犯井距星；吳大帝孫權赤烏十三年夏五月，日北至，熒惑逆行，入南斗。秋七月，犯魁第三星而東。《漢晉春秋》云「逆行」。案占：「熒惑入南斗，三月吳王死。」一曰：「熒惑逆行，其地有死君。」",
251:"《晉書 ‧ 天文志》魏少帝嘉平三年七月，王凌與楚王彪有謀，皆伏誅，人主遂卑。",
256:"《晉書 ‧ 天文志》魏少帝甘露元年九月丁巳，月犯東井。二年六月己酉，月犯心中央大星。八月壬子，歲星犯井鉞。九月庚寅，歲星逆行，乘井鉞。十月丙寅，太白犯亢距星。占曰：「逆臣為亂，人君憂。」",
260:"《晉書 ‧ 天文志》景元元年二月，月犯建星。案占：「月五星犯建星，大臣相譖。」是後鐘會、鄧艾破蜀，會譖艾。五月，有成濟之變及諸葛誕誅，皆其應也。",
261:"《晉書 ‧ 天文志》景元二年三月庚子，太白犯東井。占曰：「國失政，大臣為亂。」是夜，歲星又犯東井。占曰：「兵起。」四月，熒惑入太微，犯右執法。占曰：「人主有大憂。」一云：「大臣憂。」",
262:"《晉書 ‧ 天文志》景元三年八月壬辰，歲星犯輿鬼鑕星。占曰：「斧鑕用，大臣誅。」四年四月甲申，歲星又犯輿鬼東南星。占曰：「鬼東南星主兵，木入鬼，大臣誅。」景元元年，殺尚書王經。",
263:"《晉書 ‧ 天文志》元帝景元四年閏正月己巳，填星犯井鉞。三月癸卯，填星犯東井。己巳，太白與月加景晝見。五月壬寅，太白犯畢左股第一星。占曰：「畢為邊兵，又主刑罰。」六月，有大流星二並如斗，見西方，分流南北，光照地，隆隆有聲。案占：「流星為貴使，星大者使大。」是年，鐘、鄧剋蜀，二星蓋二帥之象。二帥相背，又分流南北之應。鐘會既叛，三軍憤怒，隆隆有聲，兵將怒之徵也。九月，涼州塞外胡阿畢師使侵犯諸國，西域校尉張就討之，斬首捕虜萬計。其年七月甲寅，太白犯軒轅大星。占曰：「女主憂。」十月，歲星守房。占曰：「將相憂。」一云：「有大赦。」",
264:"《晉書 ‧ 天文志》元帝景元五年鄧艾、鐘會皆夷滅，赦蜀土。",
265:"《南齊書 ‧ 高帝紀》泰始元年，太一在二宮，為大小將奄擊之，其年景和廢。",
266:"《南齊書 ‧ 高帝紀》泰始二年，太一在三宮，不利先起，主人勝，其年晉安王子勛反。",
278:"《晉書 ‧ 天文志》晉武帝咸寧四年九月，太白當見不見。占曰：「是謂失舍，不有破軍，必有亡國。」是時羊祜表求伐吳，上許之。",
279:"《晉書 ‧ 天文志》晉武帝咸寧五年十一月，兵出，太白始夕見西方。",
280:"《晉書 ‧ 天文志》晉武帝太康元年三月，大破吳軍，孫皓面縛請罪，吳國遂亡。",
287:"《晉書 ‧ 天文志》晉武帝太康八年三月，熒惑守心。占曰：「王者惡之。」",
303:"《晉書 ‧ 天文志》太安二年十一月辛巳，有星晝隕中天北下，光變白，有聲如雷。案占：「名曰營首。營首所在，下有大兵，流血。」",
304:"《晉書 ‧ 天文志》惠帝永興元年七月庚申，太白犯角、亢，經房、心，歷尾、箕。九月，入南斗。占曰：「犯角，天下大戰；犯亢，有大兵，人君憂；入房心，為兵喪；犯尾箕，女主憂。」一曰：「天下大亂。入南斗，有兵喪。」一曰：「將軍為亂。其所犯守，又兗、豫、幽、冀、揚州之分野。」是年七月，有蕩陰之役。九月，王浚殺幽州刺史和演，攻鄴，鄴潰，於是兗豫為天下兵衝。陳敏又亂揚土。劉元海、石勒、李雄等並起微賤，跨有州郡。皇后羊氏數被幽廢。皆其應也。",
305:"《晉書 ‧ 天文志》二年十月丁丑，赤氣見北方，東西竟天。占曰：「並為大兵。砰隱有聲，怒之象也。」是後，四海雲擾，九服交兵。",
306:"《晉書 ‧ 天文志》光熙元年十二月甲申，有白氣若虹，中天北下至地，夜見五日乃滅。占曰：「大兵起。」",
307:"《晉書 ‧ 天文志》永嘉元年，王彌起青徐，汲桑亂河北，毒流天下。永嘉元年九月辛卯，有大星如日，自西南流于東北，小者如斗，相隨，天盡赤，聲如雷。占曰：「流星為貴使，星大者使大。」是年五月，汲桑殺東燕王騰，遂據河北。十一月，始遣和郁為征北將軍，鎮鄴西。田甄等大破汲桑，斬於樂陵。於是以甄為汲郡太守，弟蘭鉅鹿太守。小星相隨者，小將別帥之象也。司馬越忿魏郡以東平原以南皆黨於桑，以賞甄等，於是侵掠赤地。有聲如雷，忿怒之象也。 ",
309:"《晉書 ‧ 天文志》永嘉三年十一月乙亥，有白氣如帶，出南北方各二，起地至天，貫參伐中。占曰：「天下大兵起。」",
310:"《晉書 ‧ 天文志》永嘉四年三月，司馬越收繆胤等。又，三方雲擾，攻戰不休。十月庚子，大星西北墜，有聲。尋而帝蒙塵于平陽。",
311:"《晉書 ‧ 天文志》永嘉五年三月，司馬越死於寧平城，石勒攻破其眾，死者十餘萬人。六月，京都焚滅，帝如虜庭。",
313:"《晉書 ‧ 天文志》愍帝建興元年十月己巳夜，有赤氣曜於西北。荊州刺史陶侃討杜弢之黨於石城，戰敗。",
320:"《晉書 ‧ 天文志》元帝太興三年四月壬辰，枉矢出虛、危，沒翼、軫。占曰：「枉矢所觸，天下之所伐。翼、軫，荊州之分野。」",
322:"《晉書 ‧ 天文志》永昌元年七月甲午，有流星大如甕，長百餘丈，青赤色，從西方來，尾分為百餘岐，或散。時王敦之亂，百姓流亡之應也。",
324:"《晉書 ‧ 天文志》太寧二年，王敦殺譙王承及甘卓，而敦又梟夷，枉矢觸翼之應也。",
352:"《晉書 ‧ 天文志》永和八年六月辛巳，日未入，有流星大如三斗魁，從辰巳上，東南行。晷度推之，在箕、斗之間，蓋燕分也。案占：「為營首。營首之下，流血滂沱。」是時，慕容儁僭稱大燕，攻伐無已。",
340:"《晉書 ‧ 天文志》咸康六年二月庚午朔，有流星大如斗，光耀地，出天市，西行人太微。占曰：「大人當之。」",
342:"《晉書 ‧ 天文志》咸康八年六月，成帝崩。",
354:"《晉書 ‧ 天文志》永和十年四月癸未，流星大如斗，色赤黃，出織女，沒造父，有聲如雷。占曰：「燕齊有兵，百姓流亡。」其年十二月，慕容儁遂據臨漳，盡有幽、並、青、冀之地。緣河諸將奔散，河津隔絕。慕容恪攻齊。",
358:"《晉書 ‧ 天文志》升平二年十一月，枉矢自東南流于西北，其長半天。",
360:"《晉書 ‧ 天文志》升平四年十月庚戌，天狗見西南。占曰：「有大兵，流血。」",
369:"《晉書 ‧ 天文志》海西太和四年十月壬申，有大流星西下，有聲如雷。",
370:"《晉書 ‧ 天文志》太和五年，遣使免袁真為庶人。桓溫在壽春，真病死，息瑾代立，求救於苻堅。溫破苻堅軍。",
371:"《晉書 ‧ 天文志》太和六年，壽春城陷。",
374:"《晉書 ‧ 天文志》孝武寧康二年十一月癸酉，太白奄熒惑，在營室。占曰：「金火合為爍，為兵喪。」",
376:"《晉書 ‧ 天文志》太元元年七月，苻堅伐涼州，破之，虜張天錫。",
381:"《晉書 ‧ 天文志》太元六年十月乙卯，有奔星東南經翼、軫，聲如雷。占曰：「楚地有兵，軍破，百姓流亡。」十二月，苻堅荊州刺史梁成、襄陽太守閻震率眾伐竟陵，桓石虔擊大破之，生擒震，斬首七千，獲生口萬人。聲如雷，將帥怒之象也。",
386:"《晉書 ‧ 天文志》太元十一年十二月己丑，太白犯歲星。占曰：「為兵饑。」是時河朔未平，兵連在外，冬大饑。",
388:"《晉書 ‧ 天文志》太元十三年閏月戊辰，天狗東北下，有聲。占曰：「有大戰，流血。」自是後，慕容垂、翟遼、姚萇、苻登、慕容永並阻兵爭彊。",
389:"《晉書 ‧ 天文志》十四年正月，彭城妖賊又稱偽號於皇丘，劉牢之破滅之。三月，張道破合鄉、太山，向欽之擊走之。",
392:"《晉書 ‧ 天文志》太元十七年九月丁丑，歲星、熒惑、填星同在亢、氐。十二月癸酉，填星去，熒惑、歲星猶合。占曰：「三星合，是謂驚立絕行，內外有兵喪與饑，改立王公。」",
394:"《晉書 ‧ 天文志》太元十九年十月，太白、填星、熒惑辰星合于氐。十二月癸丑，太白犯歲星，在斗。占曰：「為亂饑，為內兵。斗，吳越分。」",
397:"《晉書 ‧ 天文志》隆安元年，歲星、熒惑皆入羽林。占曰：「中軍兵起。」四月，內外戒嚴，王恭等舉兵，顯王國寶之罪，朝廷殺之。是後連歲水旱饑。",
401:"《晉書 ‧ 天文志》隆安五年三月甲寅，流星赤色，眾多西行，經牽牛、虛、危、天津、閣道，貫太微、紫宮。占曰：「星庶人類，眾多西行，眾將西流之象。經天子庭，主弱臣彊，諸侯兵不制。」其年五月，孫恩侵吳郡，殺內史。六月，至京口。於是內外戒嚴，營陣屯守，劉裕追破之。",
402:"《晉書 ‧ 天文志》元興元年七月，大饑，人相食。浙江以東流亡十六七，吳郡、吳興戶口減半，又流奔而西者萬計。十月，桓玄遣將擊劉軌，破走之。軌奔青州。元興元年八月庚子，太白犯歲星，在上將東南。占曰：「楚兵饑。」一曰：「災在上將。」",
403:"《南齊書 ‧ 高帝紀》元興二年，太一在七宮，太一為帝，天目為輔佐，迫脅太一，是年安帝為桓玄所逼出宮。大將在一宮，參相在三宮，格太一。經言格者，已立政事，上下格之，不利有為，安居之世，不利舉動。《晉書 ‧ 天文志》十月丁丑，太白犯填星，在婁。占同上。十二月，桓玄篡位，放遷帝、后。",
404:"《南齊書 ‧ 高帝紀》元興三年，太一在七宮，宋武破桓玄。《晉書 ‧ 天文志》二月壬辰，太白、熒惑合于羽林。劉裕起義兵，桓玄逼帝東下。",
406:"《晉書 ‧ 天文志》義熙二年十二月丁未，熒惑、太白皆入羽林，又合于壁。",
407:"《晉書 ‧ 天文志》義熙三年正月，慕容超寇淮北、徐州，至下邳。八月，遣劉敬宣伐蜀。三年二月癸亥，熒惑、填星、太白、辰星聚于奎、婁，從填星也，徐州分。是時，慕容超僭號於齊，兵連徐兗，連歲寇抄，至於淮泗，姚興、譙縱僭號秦蜀，盧循及魏南北交侵。其五年，劉裕北殄慕容超。其六月辛卯，熒惑犯辰星，在翼。占曰：「天下兵起。」八月己卯，太白奄熒惑。占曰：「有大兵。」",
408:"《晉書 ‧ 天文志》義熙四年，姚略遣眾征赫連勃勃，大為所破。",
409:"《晉書 ‧ 天文志》義熙五年四月甲戌，熒惑犯辰星，在東井。占曰：「皆為兵。」十二月辛丑，太白犯歲星，在奎。占曰：「大兵起，魯有兵。」是年四月，劉裕討慕容超。",
410:"《晉書 ‧ 天文志》義熙六年二月，滅慕容超于魯地。",
411:"《晉書 ‧ 天文志》義熙七年七月丁卯，歲星犯填星，在參。占曰：「歲填合，為內亂。」一曰：「益州戰，不勝，亡地。」是時朱齡石伐蜀，後竟滅之。明年，誅謝混、劉毅。",
412:"《晉書 ‧ 天文志》義熙八年七月甲申，太白犯填星，在東井。占曰：「秦有大兵。」",
413:"《晉書 ‧ 天文志》義熙九年二月丙午，熒惑、填星皆犯東井。占曰：「秦有兵。」三月壬辰，歲星、熒惑、填星、太白聚於東井，從歲星也。東井，秦分。",
417:"《晉書 ‧ 天文志》義熙十三年，劉裕定關中，其後遂移晉祚。",
418:"《晉書 ‧ 天文志》義熙十四年十月癸巳，熒惑入太微，犯西蕃上將，仍順行至左掖門內，留二十日乃逆行。",
419:"《晉書 ‧ 天文志》元熙元年三月五日，出西蕃上將西三尺許，又順還入太微。時填星在太微，熒惑繞填星成鉤己，其年四月丙戌，從端門出。占曰：「熒惑與填星鉤己天庭，天下更紀。」十二月，安帝母弟瑯邪王踐阼，是曰恭帝。來年，禪於宋。",
424:"《南齊書 ‧ 高帝紀》元嘉元年，太一在六宮，不利有為，徐、傅廢營陽王。",
430:"《南齊書 ‧ 高帝紀》元嘉七年，太一在八宮，關囚惡歲，大小將皆不得立，其年到彥之北伐，初勝後敗，客主俱不利。",
441:"《南齊書 ‧ 高帝紀》元嘉十八年，太一在二宮，客主俱不利，是歲氐楊難當寇梁、益，來年仇池破。",
441:"《南齊書 ‧ 高帝紀》元嘉十九年，大小將皆見關不立，凶，其年裴方明伐仇池，剋百頃，明年失之。",
474:"《南齊書 ‧ 高帝紀》元徽二年，太一在六宮，先起敗，是歲桂陽王休範反，竝伏誅。",
476:"《南齊書 ‧ 高帝紀》元徽四年，太一在七宮，先起者客，西北走，其年建平王景素敗。",
477:"《南齊書 ‧ 高帝紀》昇明元年，太一在七宮，不利為客，安居之世，舉事為主人，應發為客，袁粲、沈攸之等反，伏誅。是歲太一在杜門，臨八宮，宋帝禪位，不利為客，安居之世，舉事為主人，禪代之應也。",
604:"《隋書 ‧ 袁充傳》仁壽四年甲子歲，煬帝初即位，充及太史丞高智寶奏言：「去歲冬至，日影逾長，今歲皇帝即位，與堯受命年合。昔唐堯受命四十九年，到上元第一紀甲子，天正十一月庚戌冬至，陛下即位，其年即當上元第一紀甲子，天正十一月庚戌冬至，正與唐堯同。自放勳以來，凡經八上元，其間綿代，未有仁壽甲子之合。謹案：第一紀甲子，太一在一宮，天目居武德，陰陽曆數並得符同。唐堯景辰生，丙子年受命，止合三五，未若己丑甲子，支干並當六合。允一元三統之期，合五紀九章之會，共帝堯同其數，與皇唐比其蹤。信所謂皇哉唐哉，唐哉皇哉者矣。」",
1282:"《元史 ‧ 張康傳》歲壬午，太一理艮宮，主大將客、參將囚，直符治事，正屬燕分。明年春，京城當有盜兵，事干將相。十九年三月，盜果起京師，殺阿合馬等。帝欲徵日本，命康以太一推之，康奏曰：「南國甫定，民力未蘇，且今年太一無算，舉兵不利。」從之。嘗賜太史院錢，分千貫以與康，不受，眾服其廉。《元史 ‧ 張康傳》",
1645:"《南疆繹史勘本卷八》可法議修屯政，欲遣遜之屯開、歸，廷吉屯邳、宿。廷吉曰：『國家故有屯軍，世受業為恆產矣，安所得閑田而屯哉？且田之所獲既入官軍，有司常賦又將何出？開挑諸生有願輸牛百頭、麥五百石以博縣令者，此面欺耳』。及河防戒嚴，令秦士奇沿岸築土墩駐炮。廷吉曰：『無益也。黃河沙岸，其性虛浮，水至即圯，安架炮為』！議乃格。是冬，紫微垣諸星皆暗。可法夜召廷吉曰：『垣星失耀，奈何』？曰：『上將獨明』。可法愴然曰：『輔弼皆暗，上將其獨生乎』！左兵東下，福王手書至；可法亟問延吉曰：『君精三式之學，所言淮陰安堵終不被兵，人能言之。第謂夏至後南都多事，果何所見』？對曰：『今歲太乙陽局，鎮坤二宮，始擊關提，主大將兇。客參將發，且文昌與太陰並，兇禍有不可言者。夏至後，更換陰局，大事去矣』。可法欷歔久之。因出書示之曰：『君言不信猶可，信則天也』。以軍事付廷吉。越三日，督諸軍赴泗州。過山陽，劉澤清遣人取軍器、火藥、餉銀；廷吉不與，退屯高郵。《小腆紀年》史可法銳意復中原，出巡淮上，閱澤清、良佐軍，虛夸不足用；惟高傑所統四萬人，皆山、陝勁卒，欲使為前鋒。念其人雖暴抗，然慷慨識機變，可說而動；乃與傑往復論事，多所獎借。有僧德宗者，談禍福奇中，傑亦折節稱弟子。問曰：『弟子他日得免於禍乎』？僧曰：『居士起擾攘，今歸朝為大將、為通侯，此不足為居士重。惟率眾從史居士，儒家稱聖人，我法所謂菩薩；與之一志並力，可謂得所歸矣。徒問老僧無為也』。傑不覺斂容服。傑之妻邢氏饒權智，傑嘗語人曰：『吾以自助，非貪其色也』。邢氏見可法出至誠，乃亦勸傑傾心。可法喜日：『吾事集矣』！乃命王相業監其軍，奏李成棟、賀大成、王之綱、李本深、胡茂楨為大將；曰：『速驅之，可以專制河南』。而傑以將吏妻子暴露野次為辭，請入居揚州，紳民多震動。可法自遷於東偏行署，以督府為之舍；邢氏約其兵聽節制，始安堵；傑乃治裝行。九月之十日祭旗，疾風折大纛，西洋炮無故自裂。傑曰：『此偶然耳』！遂於十月十四日登舟。推官應廷吉私謂人曰：『旗斷炮裂，巳為不祥；今十四日俗稱月忌，又為十惡大敗，何故登舟』？時可法方圖河南，郎中黃日芳、僉事陸遜之叩之廷吉。廷吉曰：『明年太乙在震，角亢司垣，始擊掩壽星之次，法當蹶上將。天下事未可知也』。已而，師竟無功。",
1928:"五月，山東蝗蝻生，田禾食盡。《續修曲阜縣志卷二》",
1946:"1月，中國共產黨東北民主聯軍成立，為東北解放區奠定基礎，3月下旬，中國共產黨中央軍事委員會下令在蘇軍撤出後迅速佔領東北城市。5月，中國東北解放區發生暴動。11月，東北解放區集中南北滿主力進行「三下江南，四保臨江」作戰，殲滅大批國軍，迫使其由進攻轉為防禦，東北解放區也得到了鞏固和擴大。", 
1947:"6月中國東北地區朝鮮人民軍10餘萬人；參加解放軍作戰，7月13日，日本首批賠償軍艦抵達上海。",
1948:"1948年9月至1949年1月，中共解放軍向國軍發動遼瀋戰役、淮海戰役、平津戰役，涉及華北、華東地區，國軍連連失利，節節敗退。",
1949:"4月以後，中共軍策動渡江戰役，占領南京、上海，7月國民黨政府主力退離至台灣；10月1日，中華人民共和國中央人民政府成立典禮，毛澤東宣佈，新中國正式成立。其後，中共占領湖南、廣州等地。1949年5月21日，上海大米每石價格為金圓券4.4億元，若以每石米320萬粒計算，買一粒米就需要金圓券130多元。'粒米百元'成為當時惡性通貨膨脹和物價狂漲的真實寫照。",
2020:"6月，中印邊境發生衝突。"
}
