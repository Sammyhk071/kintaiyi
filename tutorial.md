
《太乙四計用法》

王省惟歲
卿士惟月
師尹惟日
庶士惟時

-----

《主客筭數要義》

主單數客偶數為最佳
彼此筭數大者為佔優
還要看太乙座落何處

-----

《格局分析》

1. 五將發: 始擊將無掩擊；文昌將無囚迫；主客大小將無相闗
2. 三門具︰太乙、天目不在開休生三門
3. 掩：文昌，始擊與太乙同宮
4. 迫：內宮迫 文昌在太乙後一宮
    外宮迫 文昌在太乙前一宮
    內辰迫 文昌在太乙後一辰
    外辰迫 文昌在太乙前一辰
5. 關：主客主大將、參將同宮
6. 囚：主大將、主參將，客大將、客參將與太乙同宮
7. 擊：外辰擊，始擊在太乙前一辰
    內辰擊，始擊在太乙後一辰
    外宮擊，始擊在太乙前一宮
    內宮擊，始擊在太乙後一宮
8. 格：始擊、客大將或客參將與太乙所在宮相對
9. 對：文昌與太乙所在宮相沖
10. 提挾：文昌與始擊在太乙左右
11. 四郭固：文昌、太乙與將同宮
12. 四郭杜：文昌客參同宮，主參客大同宮

-----

《太乙行兵主客勝負占》

年月日門具不具，二百四十除積數，
一門還立三十辰，卻從開門順行路，
推時一百二十除，陰陽二至莫相悟，
陽間至生驚休時，陰杜死傷景門布，
二門不具休與生，三門不具休門杜，
太乙不在三門下，名為門具得其助。

-----

《金鏡捷法小淘金歌》

太乙念四除積數，一宮遲留在三辰，
陽從一上行隨順，陰向九宮逆去輪，
十八除之起武德，干坤重算天目神，
寅奇申偶皆行逆，此是計神所在辰，
計加和德文昌下，客目至此可容身，
主客之算從宮數，太乙宮後數其真，
正宮還依宮數數，間神一數就宮神，
合神加支文昌下，定計還須從此論，
就從定計起計算，諭過太乙宮一陳，
三將就隨零數立，參將再還因三因，
七十二局皆從此，傳與師家仔細尋。
五福太乙次行宮，干坤艮巽中五匿，
每宮皆住四十五，所到之宮有條律，
干宗甲寅起上元，積至庚申二紀七，
大游太乙行八宮，為首順行須用同，
七八九一二三四，數至之方六六窮，
三十六年移一位，入元剪削芟繁茸，
長與元年庚寅歲，初起七宮為元例，
天禧四年是庚申，九十一年何俱陳，
三基太乙同甲寅，君臣起午戌起民，
君基每宮三十載，臣基三年一位輪，
民基一年行一位，十二宮中仔細尋，
次第可推四太乙，水火土金為災咎，
太乙如臨年不豐，天乙盜賊兵戈凶，
地乙病死多喪禍，直符旱澇出蝗蟲，
皆在上元甲子起，三歲移宮周復始，
三元次第相接連，九宮行盡三宮尾。

-----

《太乙金鏡七十二局賦》

明主勝之勝負，察內外之淺深，太乙助客兮，九二七六之位，助主兮，一八三四之宮，若分主客之後，先當觀門具之將發，出軍向主客之地，戰利其衝，用陣隨二目之方，與旗同數，一八黑曲，二五圓黃，六七白方，四九赤銳，三宮屬木，陣旗須當直青，西向來雲方位，還依主客，聞賊來於何處，二目方上須知，主客所聞，各宜預備，奇兵出二目之所，伏兵宜掩迫之時，窮究精微，看元局而下斷，審問動靜，詳上文而無差。

主目與太乙同宮，名曰囚，
在太乙前一宮或一辰，名曰外迫，後曰內迫，宮曰宮迫，辰曰辰迫，
始擊同宮曰掩，前後曰擊，
大小將在主客目或太乙宮前後為挾，主客將向自相前後，則有客挾主人，主人挾客，
大小將自相同宮為關，則有客關主人，主人關客，當相關之時，若一林二虎，一泉二蛟，氣有勝衰，勢不兩全，則以主客目所臨之神五行決之，勝負見矣。

主客算得五、十五、二十五，名八門杜塞，不利興師，算得二，名略地，經曰︰「出兵略地，並用其二，客得則客利，主得則主利。」，凡主客算，以長多為勝，短少為負，長多利深入，短少利淺入，凡出軍宜向算，戰利皆算。凡伏兵，必有掩迫之時，凡奇兵，必各置於主客大殺之地（天目始擊將也），奇兵者，百人以用，三十人為奇，候敵人之便，鳴鼓高旗噪之，另竊發而取勝，故曰︰「能知奇伏，轉禍為福﹔不知分合，不可語奇。」

太乙有展陣舉奇之法，
算得一八，即用曲陣，舉黑旗以應北方﹔
算得三七，用直陣，舉青旗以應東方﹔
算得四九，用銳陣，舉赤旗以應南方，
算得二五，用圓陣，舉黃旗以應中央﹔
算得六七，用方陣，舉白旗以應西方，
算得三門具五將發，利以興兵動眾，但文昌主目不囚迫，始擊客目無掩擊，即是三門具五將發，不在所直八門之下吉，八門算法兼用，應驗如神。

太乙天目在陽算得偶為和，太乙在陰算得奇為和，
陽者，太乙在八三四九宮，
陰者，太乙在二七六一宮也，
天目在正宮為陽，
天目在間神為陰，
算得陰陽和，利興兵用將。
凡主客者，先後之禮，動靜之義也，陳兵原野，旗鼓相望，先動為客，後動為主﹔若安居之時，先動為主，後至者為客。
欲明天道，審順逆，先推主人，次推客計。
若主客俱得善計，三門具，五將發，陰陽和，利以稱兵，所向必克，先起則勝，後起則敗﹔
若主客俱得惡計，三門不具，五將不發，陰陽不和，先起者敗，後起者勝﹔若主客計一吉一凶，利客客勝，利主主勝﹔吉凶等算，則長者勝，短者敗。
凡占外國動靜，皆以時之客計占之，算八門杜，賊不來，若三門具，五將發，陰陽利，無關格掩迫，客主俱會太乙前，所聞見實，賊來降，不為盜，若天目轉而北行者，為不來。
凡占敵使講和，可信伏？當視太乙所制，假令時令計，太乙在二宮，屬火，始擊將臨武德，屬金，火克金，敵使來降，不敢有他意，可信伏，實降，若敗將降族一例推之。
凡占間諜有無，當視客目前後，假令太乙在一宮，則主客大小始擊臨六七二宮為前外，諸將若臨八三四九為後內，若客目臨戌陰主，為賊來窺覘，間諜。
凡占射賊來多少，若客算十六以上，陰陽順，有虜必多，有強將﹔若十五以下，虜少無門，天目臨左，賊從東方來，臨右，從西方來，八門杜，不來。
若天子巡狩，太乙、天目在四維之歲。
若舉方正，必在亥卯未之歲，及太乙歲計三門具，五將發。
凡占賊聞事虛實，占天目掩迫太乙，聞不善事實，善事虛，若三門具，五將發，聞吉則吉，聞凶不凶﹔若三門不具，五將不發，聞凶則凶，聞吉不吉。
凡對敵常觀風雲之勢，察飛鳥之情，若太乙所在，風雲從飛鳥從中對上來，急備。假令太乙在九宮，巽屬木，風雲鳥獸從一宮干位上來，屬金，金能制太乙，大凶，風雲飛鳥從主大將，太乙從德上來，急擊其衝，主將大利，若從客目大將宮來，則主將宜准備敵兵。
凡太乙算得一至四，步卒在前，車騎次之﹔算得六至九，車騎在前，步卒次之。凡雲氣從日按五行，在我軍往敵行，我軍利倣此。假令壬癸日，黑雲氣自我軍上，自北往南，隨雲氣攻之，必勝。凡擇日擇時，當審日時之計所利，興兵蔔吉克制，不可從之。
太乙所統神明凡十六神，其年月日時時計，命起武德，隨時計有陰陽，冬至氣應後，用陽局，夏志氣應後，用陰局，皆以陽局所命之對衝，則陰局太乙所在也，行軍攻戰見怪異雜占。
